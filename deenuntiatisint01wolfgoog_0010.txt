Libellos de omnibus fere linguarum Latinae et Graecae
rebus grammaticis permultos esse in iisque non paucos, ax
quibus ut ex fontibus omnes ii haurire possint, qui ad alicuius

veteris scriptoris interpretationem accedant, satis est notum.
Ut alios viros doctos, qui plurimum operae studiique in trac-
tandis rebus grammaticis consumpserunt, omittam: A. Draegerus,
v. d, eo libro, quem„Historische Syntax der lateinischen 89199119(ι
inscripsit, non neglegendum thesaurum quaestionum gramma-
ticarum composuit. Sed vir ille doctus in illis institutionibus
grammaticis nonnullos locos — id quod ex immensa materia,
quam tractandam sibi proposuit, facile intellegitur -- non satis
diligenter cauteque tractasse videtur, omisisse nonnullos qui
quos accuratius consideremus digni sunt. Praeterea cum
plerique eorum, qui in quaestionibusgrammaticis versati sunt,
scholarum rationem habuerint, non est quod miremur illos vv.
doctos ut eorum potissimum scriptorum, quos classicos appel-
lamuS, loquendi usum eiusque varias structuras exemplis
illustrarent et explanarent laudabili contentione elaborasse.
Unde factum est ut de 'proprio dicendi usu cum aliorum tum
eius, quae Augustea dicitur, aetatis poetarum, quantum equidem
existimare possum, angustius tractatum et disputatum sit.
ltaque praesertim eum iam dudum Catullus, Tibullus, Propertius
ii auctores sint, ex quorum monumentis ingenii pulcherrimis
magnam capio delectationem cumque hos poetas elegiacos, quos
diligentissime cognovi neque e manibus dimitto, ex grammatica
imprimis et rhetorica ratione perlegerim, mihi non supervacanea
atque inutilis videtur quaestiuncula de enuntiatis interrogativis
apud illos poetas elegiacos. Illud moneo omnino descriptiones
interrogationum, quod sciam, perpaucas esse vel potius nullas.
Atque ob eam ipsam causam mihi satis excusationis paratum
put0, quod interdum abundanter etcopiose de interrogationibus
in universum disputavi.

' r

 

